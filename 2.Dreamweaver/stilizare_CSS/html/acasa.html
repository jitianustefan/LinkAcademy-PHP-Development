<main class="main">
<h1 align="center">Gastronomia</h1>
	
	<p><strong>Gastronomia</strong> este studiul relației dintre cultură și alimentație.
	Deseori se greșește considerând că termenul gastronomie se referă 
	exclusiv la arta de a găti (vezi Arte culinare), dar aceasta este 
	doar o mică parte a acestei științe. Nu se poate spune întotdeauna
	că un bucătar este de asemenea și un gurmand.</p>

	<p>Din punct de vedere etimologic, cuvântul <em>"gastronomie"</em> este derivat 
		din greaca antică, <em>γαστήρ (gastér) semnificând "stomac" </em>
		și <em>νόμος (nómos) - "cunoaștere" </em>sau <em>"lege"</em>.</p>

	<p>Gastronomia studiază diverse componente culturale ce au 
	alimentația și mâncarea, în general, ca element de bază.
		Astfel, ea este relaționată cu <strong>Artele frumoase </strong>și 
		<strong>Științele sociale</strong> în termeni de cultură, și cu <strong>Științele 
		naturale </strong>referitor la <em>aparatul digestiv al corpului uman</em>.</p>

	<p>Principalele activități ale unui gurmand includ descoperirea, 
	gustarea, experimentarea, cercetarea, înțelegerea și 
	documentarea în scris a alimentelor și mâncărurilor.
	Gastronomia este, prin urmare, o activitate destul 
	de complexă. Urmărind cu atenție, oricine va descoperi
	că în jurul mâncărurilor există <strong>dans, teatru, pictură,
	sculptură, literatură, arhitectură și muzică</strong> - în alte cuvinte, Artele frumoase.
	Mai mult, există <strong>fizică, matematică, chimie, biologie,
	geologie, agronomie, precum și antropologie, istorie,
	filosofie, psihologie și sociologie</strong>.</p>

	<p>Primul studiu de bază al gastronomiei este 
	probabil eseul numit <em>Fiziologia gustului (Physiologie du goût) </em> publicat de <strong>Jean Anthelme Brillat-Savarin</strong> în anul <em>1825</em>. 
	Spre deosebire de tradiționalele cărți de bucate
	, această lucrare se ocupă de relația dintre simțuri 
	și mâncare, tratând delectarea de la masă ca pe o știință.</p>
	
	<p>În anul 2004 a fost fondată în orașul <strong>Bra</strong> <em>(Italia) </em> prima universitate din lume dedicată și devotată 
	principiilor gastronomiei, denumită<em> Universitatea 
	de Științe Gastronomice (Università degli Studi di Scienze Gastronomiche)</em>.
	Misiunea acesteia este crearea unui centru
	internațional de cercetare și educație pentru cei care
	lucrează la îmbunătățirea metodelor de cultivare, 
	la protejarea biodiversității, și la realizarea unei
	relații organice între gastronomie și științele agricole.</p>
	
	</main>
